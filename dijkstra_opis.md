Algorytm Dijkstry służy do wyznaczania najkrótszych ścieżek z danego wierzchołka grafu do innych z niego osiągalnych.
Działa on prawidłowo na dowolnym grafie ważonym, o ile nie posiada on krawędzi z ujemnymi wagami. W takiej sytuacji należy użyć algorytmu Bellmana-Forda.

Obecnie algorytm Dijkstry jest wykorzystywany w planowaniu i analizie wszelkiego rodzaju sieci od elektrycznych po komputerowe (np. protokół Open Shortest Path First). Może być użyty również do znalezienia najkrótszej trasy między miejscowościami, ale w celu polepszenia wydajności stosuje się heurystyki np. algorytm A*.